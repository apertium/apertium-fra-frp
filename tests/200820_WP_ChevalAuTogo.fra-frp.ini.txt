La presence marginala du chevâl u Togo sôrt de quârques èlevâjos et d'una pratica de l'*équitation reprèsentâs, a la fin du XIXémo sièclo et u comencement du XXémo sièclo, dens la règion de *Mango et dens lo nord du payis actuèl. Lo chevâl est adonc present sot l'empulsion des *Tem, fondators d'un petit royômo apoyê sur l'usâjo du fusily et de la cavalerie. La difusion du chevâl dens lo Sud sè rèvèle brâvament més tot frèsa, l'èlevâjo y étent fôrt limitâ per la presence de la mouche *tsé-*tsé. Aprés des emportacions *sporadiques de chevâls per les tropes coloniâles alemandes pués francêses, un cadô diplomatico du Nigèr, durent los ans 1980, mène a la crèacion du premiér règiment de cavalerie honorifica togolês. L'usâjo du chevâl de traccion est tojorn réstâ encognu u Togo.

Avouéc una populacion *chevaline d'enveron 2 000 tétes, les pratiques a chevâl togolêses relèvont quâsi èxcllusivament de l'*équitation d'*apparat. Ceta tradicion est metua en valor durent la féta d'At acodâ, una ceremonie *coutumière anuèla aterient enveron 200 cavaliérs dens la vela de *Sokodé. Lo chevâl at una cèrtêna place dens los praticos *fétichistes togolêses.
