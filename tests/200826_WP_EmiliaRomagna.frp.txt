L’Èmilia-Romagne[Nota 1] [e.mi.ˈlja ʁɔ.ˈmaɲ][Nota 2] ou ben l’Èmilie-Romagne [e.mi.ˈli ʁɔ.ˈmaɲ][Nota 3] (Emilia-Romagna [e.ˈmiː.lja ro.ˈmaɲ.ɲa] en étalien, Emégglia-Rumâgna, Emélia-Rumàgna, Emélia-Rumâgna, Emilja-Româgna ou ben Emilia-Rumagna en èmilien, Emèlia-Rumâgna en romagnôl) est na règ·ion d’Étalia nord-levantenche. La capitâla règ·ionâla est la vela de Bologne.

Los habitents de la règ·ion sont apelâs los Èmiliens [luz e.mi.ˈljɛ̃] et les Èmiliènes [lez e.mi.ˈljeːn][Nota 4] por l’Èmilia et pués los Romagnôls [lu ʁɔ.ma.ˈɲɔl] et les Romagnôles [le ʁɔ.ma.ˈɲɔːl][Nota 5] por la Romagne.
